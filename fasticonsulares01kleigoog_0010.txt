PRAEFATIO.

---

Quod scriem consulum inde a Caesaris nece usque ad imperium
Diocletiani restituere conatus sum, non inutilem laborem suscepisse
mihi videor! namque fastis consularibus aetatis imperatoriae, quo
modo editi sint, virorum doctorum usui parum prospectum csse nemo
ι negabit, qui aliquam horum studiorum notitiam habeat, et Borghesii

’ opus fastorum consularium doctum, Iuppiter, et laboriosum, cuius
editionem ab academia Parisiensi parari notum est, usque adhunc
diem exspectatur. iam qui prodit libellus quantopere a perfectionis -
laude abhorreat, perbene sentio. si quidem mihimet ipse conscius
sum, novi fere nihil a me afferri. ceteroquin noli oblivisci me id
omnium maxime egisse, ut testimonia auctorum et monumentorum
sententiasque virorum doctorum -haud raro inter se discrepantes, quae,
ut sunt hic illic dispersae, maximam partem sine fructu latebant,
colligerem, uno in conspectu ponerem, diiudicarem. quodsi ita effectum
est, ut qui rerum romanarum studiis dediti sunt, praecipue autem
qui eis operam dare incipiunt, iam stabile quo innitantur fundamentum,
reperiant neve, ut adhuc saepius opus erat, acta agendo tempus terant,
equidem prorsus id quod volui consecutus sum.

Nunc iam paucis exponam, quo modo rem instituerim. primum
ne opusculi auctoritas incerta certis miscendo minueretur, e consulum
suffectorum numero eos tantummodo recepi, quorum tempus aut
accurate traditum est aut probabili saltem coniectura investigari
potest, consules autem designatos, qnos summo magistratu functos
esse certis testimoniis memoriae proditum nonest, silentio quidem
praetermittendos non putavi scd ei anno adscribendos, quo designati
referuntur. qua de re spero intellegentes atque aeque iudicantes
mihi adsensuros esse. norint enim, licet haud pauca quae viri docti
de veris nominibus consulum suffectorum annisve quibus fasces rexerint
indagandis protulerunt, nou minus ingeniose excogitata quam sagaciter

 

